Retrospektiivillä tarkoitetaan projektissa jonkin ajanjakson lopuksi pidettävää
kokousta, jossa tiimi pohtii työskentelyprosessiaan ja yrittää parantaa sitä.
Yksi tapa pitää retrospektiivi on tehdä juliste, joka on jaettu seuraaviin
vyöhykkeisiin: mikä pitäisi lopettaa, mikä aloittaa, mitä jatkaa, mitä vähentää
ja mitä lisätä. Retrospektiivin vetäjä pyytää kommentteja näihin aiheisiin ja
kirjaa ne julisteeseen. Isommissa tiimeissä voidaan jakautua pienryhmiin, jossa
tehdään juliste jostakin prosessin osa-alueesta. Retrospektiivin lopuksi
tutustutaan muiden pienryhmien julisteisiin, ja kommentoidaan niitä vielä
yhdessä.
Eräs toinen tapa on antaa aluksi kaikille tiiminjäsenille aikaa kirjata
muistilapuille sellaisia asioita, joihin he olivat joko tyytyväisiä tai
tyytymättömiä. Asiat, joihin oltiin tyytymättömiä, jaetaan vielä tiimin
sisäisiin ja sen ulkoisiin seikkoihin. Tämän jälkeen laput laitetaan tauluille
omiin osioihinsa, minkä jälkeen tiiminjäsenet äänestävät, mistä lapuista he
haluavat keskustella. Lapuista keskustellaan siinä äänimäärän määräämässä
järjestyksessä, kunnes kaikista lapuista on keskusteltu tai retrospektiiville
varattu aika loppuu.
